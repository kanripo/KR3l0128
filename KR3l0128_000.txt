# -*- mode: mandoku-view; -*-
#+TITLE: 續博物志
#+DATE: 2015-08-24 23:41:55.024182
#+PROPERTY: ID KR3l0128
#+PROPERTY: BASEEDITION WYG    
#+PROPERTY: JUAN 提要
<pb:KR3l0128_WYG_000-1a>¶
欽定四庫全書　　　　　子部十二¶
　續博物志　　　　　　　小説家𩔖三(瑣記之屬/)¶
　　提要¶
　　　　(臣/)等謹按續博物志十卷舊本題晉李石撰¶
　　　　然第二卷稱今上於前朝作鎮睢陽洎開國¶
　　　　號大宋是宋太祖時人矣而又稱曽公亮得¶
　　　　龍之脊王安石得龍之睛全摭陸佃埤雅之¶
　　　　説又引子華子陳正敏遯齋閒覽曽慥集仙¶
<pb:KR3l0128_WYG_000-1b>¶
　　　　傳均南北宋間之書則併非北宋初人别本¶
　　　　末有其門人廸功郎眉山簿黄宗泰䟦稱為¶
　　　　方舟先生方舟為宋李石之號所作詩如例¶
　　　　已備録經部中則稱晉李石誤也然石為紹¶
　　　　興乾道間人亦不應稱太祖為今上殆亦剽¶
　　　　掇説部以為之仍其舊文末及削改歟其書¶
　　　　以𥙷張華所末備惟華書首地理此首天象¶
　　　　體例小異其餘雖不分門目然大致畧同故¶
<pb:KR3l0128_WYG_000-2a>¶
　　　　自序謂次第仿華説一事續一事然龜巢蓮¶
　　　　葉一條與華説複出竟不及檢又王士禎香¶
　　　　祖筆記摘其既云劉亮合仙丹得白蝙蝠服¶
　　　　之立死又云陳子真得蝙蝠大如鴉食之一¶
　　　　夕大泄而死乃更云丹水石穴蝙蝠百嵗者¶
　　　　倒懸得而服之使人成仙自相矛盾又摘其¶
　　　　以文帝使掌故歐陽生受伏生尚書以伏生¶
　　　　墓為在漯水以磻溪為在汲郡皆附㑹舛誤¶
<pb:KR3l0128_WYG_000-2b>¶
　　　　特以宋人舊笈軼聞瑣語間有存焉姑録以¶
　　　　備參考云爾乾隆四十六年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 原序
<pb:KR3l0128_WYG_000-3a>¶
續博物志原序¶
按張華博物志書四百篇武帝恐涉浮妄令更芟截分¶
為十卷盖不以博為博而以約為博也李石又從而續¶
之不㡬又渉繁蕪乎然華所志者倣山海經而以地理¶
為編石所志者取天官書而以象緯為冠庶㡬由天地¶
以及山海由山海以及人物固無之或遺矣合二書而¶
卷牘無多則尤從約見博爾吳興董氏又廣之而為五¶
十卷則又在博物者之更為考核兹則仍二篇之舊各¶
<pb:KR3l0128_WYG_000-3b>¶
書十卷令觀者便于採覽尤不失博物之意焉¶
康熈戊申一陽月望日星源汪士漢識¶
