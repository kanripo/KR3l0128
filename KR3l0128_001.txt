# -*- mode: mandoku-view; -*-
#+TITLE: 續博物志
#+DATE: 2015-08-24 23:41:55.039873
#+PROPERTY: ID KR3l0128
#+PROPERTY: BASEEDITION WYG    
#+PROPERTY: JUAN 卷一
<pb:KR3l0128_WYG_001-1a>¶
欽定四庫全書¶
　續博物志卷一¶
　　　　　　　　　　　　　宋　李石　撰¶
　　張華述地理自以禹所未志且天官所遺多矣經¶
　　所不載以天包地象緯之學亦華所甚惜也雖然¶
　　華倣山海經而作故略或曰武帝以華志繁俾芟¶
　　而略之余所志視華嵗時綿歴其有取於天而首¶
　　以冠其篇次第倣華說一事續一事不茍於捜索¶
<pb:KR3l0128_WYG_001-1b>¶
　　與世之𩔖書者小異而比華所志加詳¶
爾雅既曰釋天不得不略言其趣凡有六等一曰盖天¶
　文見周髀如盖在上二曰渾天形如弹丸地在其中¶
　天包其外猶如雞卵白之繞黄揚雄桓譚張衡蔡邕¶
　陸績王肅鄭𤣥之徒並所依用三曰宣夜舊說云殷¶
　代之制四曰昕天昕讀為軒言天北髙南下若車之¶
　軒吳時姚信所說五曰穹天云穹隆在上虞氏所說¶
　六曰安天晉時虞喜所論鄭注考靈曜云天者純陽¶
<pb:KR3l0128_WYG_001-2a>¶
　清明無形聖人則之制璿璣玉衡以度其象如鄭此¶
　言則天是太虚本無形體但指諸星運轉以為天耳¶
天圍圜三百六十五度四分度之一案考靈曜云一度¶
　二千九百三十二里千四百六十一分里之三百四¶
　十八周天百七萬一千里者是天圓周之里數也以¶
　圍三徑一言之則直徑三十五萬七千里此為二十¶
　八宿周迴直徑之數也然二十八宿之外上下東西¶
　各有萬五千里是為四遊之極謂之四表四表之内¶
<pb:KR3l0128_WYG_001-2b>¶
　并星宿内總有三十八萬七千里然則天之中央上¶
　下正半之處則一十九萬三千五百里地在於中是¶
　地去天之數也¶
日有九道故考靈曜云萬世不失九道鄭注引河圖帝¶
　覽嬉云黄道一青道二出黄道東赤道二出黄道南¶
　白道二出黄道西黒道二出黄道北日春東從青道¶
　夏南從赤道秋西從白道冬北從黒道¶
律厯志云角一十二度亢九氐十五房五心五尾十八¶
<pb:KR3l0128_WYG_001-3a>¶
　箕十一斗二十六牛八女十二虚十危十七營室十¶
　六壁九奎十六婁十二胃十四昴十一畢十六觜二¶
　參九井三十三鬼四栁十五星七張十八翼十八軫¶
　十七此三百五度二十八宿之度也¶
丑為星紀初斗十二度終於婺女七度子為𤣥枵初婺¶
　女八度終於危十五度亥為娵訾初危十六度終於¶
　奎四度戌為降婁初奎五度終於胃六度酉為大梁¶
　初胃七度終於畢十一度申為實沈初畢十二度終¶
<pb:KR3l0128_WYG_001-3b>¶
　於井十五度未為鶉首初井十六度終於栁八度午¶
　為鶉火初栁九度終於張十七度已為鶉尾初張十¶
　八度終於軫十一度辰為夀星初軫十二度終於氐¶
　四度夘為大火初氐五度終於尾九度寅為析木初¶
　尾十度終於斗十一度¶
漢律厯志以前厯上元泰初四千六百二十七嵗至元¶
　封七年復得閼逢攝提格之嵗中冬孟康曰言復得¶
　者上元泰初時亦是閼逢之嵗嵗在甲曰閼逢在寅¶
<pb:KR3l0128_WYG_001-4a>¶
　曰攝提格此謂甲寅之嵗也然則乙夘曰旃蒙單閼¶
　丙辰曰柔兆執徐丁巳曰强圉大&KR0189;落戊午曰著雍¶
　敦牂己未曰屠維協洽庚申曰上章涒灘辛酉曰重¶
　光作噩壬戌曰𤣥黓閹茂癸亥曰昭陽大淵獻甲子¶
　曰閼逢困敦乙丑之嵗曰旃蒙赤奮若¶
正月得甲則曰畢陬二月得乙則曰橘如三月得丙則¶
　曰修寎四月得丁則曰圉余五月得戊則曰厲臯六¶
　月得已則曰則且七月得庚則曰窒相八月得辛則¶
<pb:KR3l0128_WYG_001-4b>¶
　曰塞壯九月得壬則曰終𤣥十月得癸則曰極陽十¶
　一月得甲則曰畢辜十二月得乙則曰橘涂¶
八分二十八宿為十二次晉灼曰太嵗在四仲則歳行¶
　三宿太嵗在四孟四季則嵗行二宿二八十六三四¶
　十二而行二十八宿十二嵗而周天是嵗星年行一¶
　次也¶
山海東荒經曰大荒之中有山名曰大言日月所出有¶
　波谷山者有大人之國又云大荒之中有山名曰合¶
<pb:KR3l0128_WYG_001-5a>¶
　虚日月所出有中容之國河圗括地象云二儀氣分¶
　伏者為天偃者為地¶
物理論云水土之氣升為天¶
廣雅云東方蒼天東南陽天南方炎天西南朱天西方¶
　成天西北幽天北方𤣥天東北變天中央鈞天¶
五經通義云天神之大者曰昊天上帝其佐曰五帝淮¶
　南子云日出暘谷浴於咸池拂于扶桑是謂晨明登¶
　于扶桑是謂朏(音/斐)明至于曲阿是謂朝明臨于曽泉¶
<pb:KR3l0128_WYG_001-5b>¶
　是謂早食次于桑野是謂晏食臻于衡陽是謂禺中¶
　對于昆吾是謂正中靡于鳥次(西南/山谷)是謂小遷至于¶
　悲谷是謂晡時回于女紀是謂大遷經于泉隅是謂¶
　髙舂頓于連(音/爛)石是謂下舂爰息六螭是謂懸車薄¶
　於虞泉是謂黄昏淪于蒙谷是謂定昏日入崦嵫(落/棠)¶
　(山/)經細栁入虞泉之地蒙谷之浦垂景在樹端謂之¶
　桑榆¶
吕氏春秋曰白人之南建木之下日中無影盖天地之¶
<pb:KR3l0128_WYG_001-6a>¶
　中也¶
漢書云月立夏夏至行南方赤道曰南陸立秋秋分行¶
　西方白道曰西陸立冬冬至行北方曰北陸分則同¶
　道至則相過晦而見西方謂之脁朔而見東方謂之¶
　朒亦謂之側匿脁健行朒縮遲¶
周官天星皆有分野角亢氐兖州房心豫州尾箕幽州¶
　斗女揚州虚危青州室東壁并州奎婁胃徐州昴畢¶
　冀州觜觿參益州東井輿鬼雍州栁星張三河翼軫¶
<pb:KR3l0128_WYG_001-6b>¶
　荆州¶
鄭司農云保章氏五雲之物二至二分觀雲色青蟲白¶
　喪赤兵荒黒水黄豐東方朔别𫝊云凡占東畔當視¶
　天有黄雲来如覆車五穀大熟青致兵白致盜烏黒¶
　多水赤火¶
京房風雨占候曰黒雲如一疋皁二日中一日大雨二¶
　疋三日雨三疋十日雨¶
易緯曰八節之風謂之八風吕氏春秋云東北曰猋風¶
<pb:KR3l0128_WYG_001-7a>¶
　亦曰融風東曰滔風東南曰薫風南曰巨風西曰颼¶
　風西北曰厲風北方曰寒風¶
王充論衡曰圗畫之工圖雷之狀如連鼓形又圖一人¶
　若力士謂之雷公使左手引連鼓右手椎之春秋震¶
　夷伯之廟謂劈歴破之是也霹&KR0430;俗字也¶
梁太后信兄冀誅杜喬李固雷震憲陵寢屋¶
太平之時十日一雨一嵗三十六雨¶
晉中興書曰甘露降耆老得敬則松柏受之尊賢容衆¶
<pb:KR3l0128_WYG_001-7b>¶
　則竹葦受之一曰天酒虹依雲隂而晝見於日衝無¶
　雲不見大陰亦不見¶
炎帝赤精之君火官之臣火庭氏也¶
明皇在長安詔一行鑄渾儀及大衍厯先是漢洛下閎¶
　云此厯後一千年差一日有聖人出而正之至是果¶
　一千年因以一行為聖人僧一行本名璲俗姓張氏¶
　後出家改名敬賢遷化詔起塔銅人原諡大恵禪師¶
　并御製碑八分書¶
<pb:KR3l0128_WYG_001-8a>¶
二十八宿為其有二十八星當度故立以為宿推測者¶
　多變如畢有十七度半觜半度星既不當度自不當¶
　用為宿星度皆以赤道為法黄道則有斜有直與赤¶
　道不等¶
劉知㡬曰兩曜日星麗於天象非如九州萬國廢置無¶
　常故海田可變而景緯無易必欲刋之國史施於何¶
　代不可也史記書有天官讀者竟忘其悞班固天文¶
　志非漢事而𨽻入漢書已乖越矣且如熒惑退舍宋¶
<pb:KR3l0128_WYG_001-8b>¶
　公延齡中台告坼晉相速禍星集潁川而賢人聚月¶
　犯少微而處士亡如斯之𩔖志之可也若乃體分濛¶
　澒色著青蒼丹曦素魄之&KR0292;次黄道紫宫之分野既¶
　不預於人事乃編之於䇿書又曰天文有志何不為¶
　人形志乎¶
太嵗在丑乞漿得酒太嵗在已販妻鬻子藕生應月閏¶
　月益一節芋以十二子為衛亦應月之數也¶
俗以五月雨為分龍雨一曰隔轍雨¶
<pb:KR3l0128_WYG_001-9a>¶
雲五色為慶三色為矞或曰外赤内青為矞揚雄曰紫¶
　蜺矞雲朋圍日君子小人並進也¶
郭璞曰蓬飛磑則天風春則天雨蓬蠓也傳曰雷不蓋¶
　醬令人腹中雷鳴月上下弦之時觸醬輒壊里俗忌¶
　之¶
自古帝王五運之次有二說鄒衍以五行相勝為義劉¶
　向則以相生為義漢魏共遵劉說¶
關東西風則晴東風則雨關西西風則雨東風則晴陽¶
<pb:KR3l0128_WYG_001-9b>¶
　之専氣為雹陰之専氣為霰¶
中國有洞天三十六所皆謂之天第一王屋山洞天周¶
　回萬里名小有清虚天其次委羽山洞天周回萬里¶
　名大髙空明天其次太𤣥總真天其次三𤣥極真天¶
　其次寶仙九室天其次上玉清平天其次珠明耀眞¶
　天其次金壇華陽天其次左神幽虚天其次成徳𨼆¶
　𤣥天皆仙人所居也¶
木與木相摩則然金與火相守則流隂陽錯行則天地¶
<pb:KR3l0128_WYG_001-10a>¶
　大亂於是乎有雷有霆水中有火乃焚大槐枝間往¶
　往見細石形如小斧謂之霹&KR0430;斧或謂云霹&KR0430;楔案¶
　𤣥中記云玉門之西有國山山上有廟國人嵗嵗出¶
　礸數千名霹&KR0430;礸給霹&KR0430;用從春至秋乃罷禮記有¶
　雜金鑚牛角鑚鑚與礸同音祖合切¶
京房易𫝊曰四方常有大雲五色具而不雨下有賢人¶
　𨼆㹠將風則踴鼉欲雨則鳴¶
漢博士劉熈曰豫司兖冀以舌腹言之天顯也在上髙¶
<pb:KR3l0128_WYG_001-10b>¶
　顯也青徐以舌頭言之天坦也坦然髙而逺也¶
　¶
　¶
　¶
　¶
　¶
　¶
　續博物志卷一¶
